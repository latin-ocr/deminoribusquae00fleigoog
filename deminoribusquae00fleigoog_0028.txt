26

 

est neque fieri potest, ut ex ea huius libri pretium recte aesti-
metur.

Ergo ad veram codicis C condicionem cognoscendam nova
collatione opus est. ’

Valde igitur gauderem, si re vera, ut Ritteri editionis censor
ille anonymuS, de quo in h. comm. p. 6 locutus sum, suspica-
tur. declamationum editio princepS, quae anno 1494 Parmae in
lucem prodiit, ex codice C fluxisset. Nam tum ex illius editionis
lectionibus de neglecta codicis C parte, si non accurate, attamen
in universum iudicare nobis liceret. Sed haec spes me fefellit.
Quamquam enim ex iis, quae Ritter in ed. praef. p. XV de hac
re> dicit, Parmensem editionem fluxisse ex codice B persuasum
non habebam, tamen, postquam mihi contigit. ut hanc editionem
inspicerem, facile intellexi artissime eam congruere cum B, cum
a C aliena sit.

Quod paucis illustrare mihi liceat. Inveniuntur enim vi-
ginti quinque loci, quibus a codice Β contra fidem ceterorum
librorum hoc vel illud vocabulum omittitur ¹). Quas lacunas
omnes in editione Parmensi repperi. Similiter verba, quae
p. 93, 6—7 Β contra fidem codicum A et C addidit, in hac edi-
tione accurate expressa sunt. Loci vero in h. comm. p. 22 et 23
enumerati, quibus A et Β in malam partem contra C faciunt, omnes
in editione Parmensi iisdem litteris scripti deprehenduntur, qui-
bus in A et B praeter illos duos p. 91, 4 et 6 ubi mendis scrip-
turae correctis cum codice C congruit 2). Possum multa alia
argumenta afferre, sed ex his, quae attuli, satis mihi intellegi
posse videtur ex codice C editionem Parmensem originem non
duxisse.

Quae cum ita sint, id saltem nobis agendum est, ut, quae ex
notis codicis C lectionibus de auctoritate eius colligi possint,
quaeramus

 

ι) Cf. h. comm. p. 30.

²) Talium scripturae mendorum ab Ugolet0, qui hanc editionem cura-
vit, nonnullas correctas esse, ex eius ipsius verbis apparet. Dicit enimin ed.
p. I ‚Com-eximus etiam nonnulla vitia librariorum, temporum nequaquam .-

multa intacta omisimus, ne forte magis depravaremus‘.

