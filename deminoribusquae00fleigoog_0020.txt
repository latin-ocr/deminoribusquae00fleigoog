-18

 

 

locis C scriptura cum A consentit, a Rittero iniuria codicis B
lectiones in scriptoris verba receptae sunt. Contra in p. 348,ss
codicis B lectionem ,nialla ratione‘ praeferendam esse existima-
verim, si quidem C eandem lectionem exhibere constet. Apparet
igitur Ritterum neglegenter et male fecisse, quod integrum
codicem C non excussit.

Neque vero argumenta, quibus nisus Ritter codicem C ni-
hili fere pependit, ad sententiam eius comprobandam sufficiunt.
Collatae enim sunt in Ritteri usum intercedente Augusto Mau
declamationes 252, 266, 267, 268, 269, 270, 271; praeterea de
quibusdam locis certior factus est per amicum ¹). Licet igItur de
hac tertia fere decima parte omnium declamationum a C tra-
ditarum vere iudicaverit, in neglectis duodecim partibus nonne
meliores lectiones latere possunt?

Accedit quod ne huius minimae quidem codicis C partis
collatio satis diligenter et accurate confecta est. Dicit enim
Ritter in annotatione ad ed. praef. p. XI adscripta, novis
excerptis a Mavio sibi permissis se cognosse, praeter novem,
omnes locOS, quos ut desperatos signo —4- notaverit, iisdem
litteris in libro C, quibus in B, tradi. Atqui inveniuntur in ea
declamationum parte, qua Ritter integras libri C lectiones dedit
novem loci -†—signati, dico 32, 24; 32, 26; 34, 8-9; 89, 13-15;
89, 22; 90, 12; 95, 4-63 102, 15-—163 110, 14, quorum nullus
inter eos novem, quos excepit, deprehenditur. Quare si quidem
collatio in usus Ritteri facta et Ritteri descriptio vere se habe-
rent, codicem Β cum C novem illis, quos dixi, locis congruere
necesse esset. Re vera autem duobus locis lectiones codicis B
·et C inter se distant. Exhibet enim p. 32, 24 Β ,ac periculum‘
cum C secundum Ritterum legendum praebeat ,al periculum‘ Ἰ);
atque p. 89, 22 in B ,ad ea‘, in C ,alta ea‘ traditum est. Qua
re de collationis veritate suspicio mihi mota est. Quae valde eo
augebatur, quod multis locis ex Ritteri silentio in libro C inesse
videbantur, quae minime ad Ritteri huius codicis descriptionem
quadrabant. Itaque id egi, ut declamationes illae, quarum scrip-

ι) Cf. R. ed. praef. p. Xl.
²) Ex nova in meum usum confecta collatione apparet codicem C hoc
loco non ,al‘ sed ‚ad‘ exhibere. cf. h. comm. p. 19.

